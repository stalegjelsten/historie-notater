---
tags:
  - historie
date: 2022-10-15
modified: 2022-10-15
---
# Perserkrigene
Perserkrigene en rekke slag som ble utkjempet mellom Persia og greske bystater i [[Den greske antikken]] mellom 490 fvt og 479 fvt.

![[perserkrigene-kart.png]]

## Bakgrunn
Perserne hadde en ekspansjonistisk politikk og kultur. De ønsket å herske over hele den kjente verden. [[Polisstaten]]e i det vestlige Lilleasia gjorde opprør i de joniske opprørene (ca. 498–493), men disse forsøkene ble slått tilbake av perserne. [[Athen]] forsøkte å hjelpe polisstatene, og kom på denne måten i konflikt med perserne.

## Dareios tokt i 490 fvt
Kong Dareios ønsket å straffe Athen og sendte derfor et tokt mot Athen. I 490 slo Athen perserne i slaget ved Marathon. 

## Xerxes store felttog i 480
Kong Xerxes I forsøkte på nytt å innta Hellas i 480, men han ble bremset ved Thermopylene. Athenerne så at perserne kom til å angripe, så de evakuerte byen. Xerxes inntok Athen og ødela store deler av byen.

Dette var imidlertid ikke avgjørende for utfallet av krigen, for i folkeforsamlingen (se [[Athen]] hadde statsmannen Themistokles overbevist [[Athen#Politiske forhold]]) i flere år om å satse på en oppbygning av sin flåte. I 480 slo derfor Athen og [[Sparta]] de persiske styrkene i et avgjørende sjøslag ved byen Salamis. Farvannene ved Salamis var trange, slik at persernes store flåte ikke hadde en like stor fordel som på åpent hav. 

De siste persiske styrkene i Hellas ble nedkjempet i 479 fvt.

## Konsekvenser
Det deliske sjøforbundet ble opprettet for å ha en felles allianse mot perserne. Athen fikk den dominerende rollen i forbundet og ble etter hvert den absolutt mektigste [[Polisstaten]]. Mindre bystater gjorde forsøk på opprør på Athenerne, og til slutt bryter det ut krig mellom Athen og [[Sparta]], den såkalte [[Peloponnesiske krig]].

Slagene og krigen mot perserne fortsatte egentlig helt fram til 449 fvt, men vi regner vanligvis ikke perioden mellom 479–449 som en del av den historiske perioden perserkrigene.
